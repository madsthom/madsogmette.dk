<!DOCTYPE html>
<html lang="en-da">
  <head>
    <meta charset="utf-8">
<meta name="viewport" content="width=device-width, initial-scale=1.0">
<meta name="generator" content="Hugo 0.38" />


<title>Catania er undervurderet - Mads &amp; Mette</title>
<meta property="og:title" content="Catania er undervurderet - Mads &amp; Mette">



  







<link rel="stylesheet" href="/css/fonts.css" media="all">
<link rel="stylesheet" href="/css/main.css" media="all">



  </head>
  <body>
    <div class="wrapper">
      <header class="header">
        <nav class="nav">
  <a href="/" class="nav-logo">
    <img src="/images/logo.png"
         width="50"
         height="50"
         alt="Logo">
  </a>

  <ul class="nav-links">
    
    <li><a href="/about/">Om os</a></li>
    
  </ul>
</nav>

      </header>


<main class="content" role="main">

  <article class="article">
    
    <span class="article-duration">2 min read</span>
    

    <h1 class="article-title">Catania er undervurderet</h1>

    
    <span class="article-date">2018/04/08</span>
    

    <div class="article-content">
      

<h3 id="torsdag-d-5-april-til-søndag-d-8-april">Torsdag d. 5. april til søndag d. 8. april</h3>

<p>Turen er startet! Vi fløj fra Billund d. 5. april kl. 07:15, mellemlandede i Paris&rsquo; CDG, og landede i Catania kl. 16:05. Vores første AirBNB-host, Attilio, hentede os i sin bil - det var med nød og næppe at vores cykler kunne være der, så det var en tætpakket og varm tur indtil byen. Vi fik en masse råd og et kort over centrum af ham. Vi bor bogstaveligt talt midt i centrum, så vi har ikke langt til alle seværdighederne. Da vi var kommet lidt på plads, gik vi på jagt efter aftensmad, men vi var alt for tidligt på den, da Italienerne først spiser aftensmad omkring kl. 21. Vi spankulerede lidt rundt og fik langt om længe pizza (store, men utroligt lækre!). Trætte og udmattede sov vi 10 timer.</p>

<p>Dagen efter startede vi med at besøge markedet. Det ligger lige udenfor vores hoveddør og er et meget populært sted, både for turister og de lokale. Det har åbent man-lør fra 07-14. De har ALT! Kartofler, citroner, auberginer, tomater, broccoli, peberfrugter, artiskokker, ost, nødder, krydderier, kød, frisk osv. osv. - vi fik jordbær, appelsiner, clementiner, aubergine, løg og hvidløg for et par euro! Vi købte også pasta og flåede tomater og lavede en lækker frokost, inden vi begav os afsted på eventyr i byen. Vi har det lækreste vejr med skyfri himmel og omkring de 20 grader - helt perfekt, til når vi skal op på cyklen.</p>

<p>Lørdag stod vi (igen) sent op og gik på markedet, hvor vi købte proviant til 2 dage, da alt har lukket søndag. Vi fik sen morgenmad og begav os mod La Playa, som ligger et par kilometer fra lejligheden. I al vores iver glemte vi solcremen&hellip; en fejl, som vi absolut ikke laver igen!! Stranden var dejlig, trods vandet stadig er meget koldt. Tilbage i centrum ved 16-tiden fik vi en lækker panini og couscous med grøntsags-biks som frokost. Vi købte en bog med italienske hverdagsfraser på hovedgaden og lavede selv aftensmad.</p>

<p>I dag, søndag, har vi faktisk ikke forladt lejligheden. De røde næser og pander behøvede ikke mere sol og vi har derimod haft tid til at hvile benene, se lidt netflix, drikke te, lavet lækker mad og endelig fået tid til at opdatere jer derhjemme her på siden!</p>

    </div>
  </article>

  


</main>

      <footer class="footer">
        <ul class="footer-links">
          <li>
            <a href="/index.xml" type="application/rss+xml" target="_blank">RSS feed</a>
          </li>
          <li>
            <a href="https://gohugo.io/" class="footer-links-kudos">Made with <img src="/images/hugo-logo.png" width="22" height="22"></a>
          </li>
        </ul>
      </footer>

    </div>
    

    

    
  </body>
</html>

